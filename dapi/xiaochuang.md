# 跋兩晉至唐靈座靈牀漫談

靈牀之大小，《兩晉至唐靈座靈牀漫談》引《宋書·王微傳》「五尺牀」，主張五尺之牀難爲臥具，又引《陳書·姚察傳》、《謝貞傳》以「小牀」作靈牀之文。

案：《梁書》卷五二云「朔望祥忌，可權安小牀」，亦以小牀爲靈牀。且唐以前之小牀亦非臥具，《北史》卷四八「御牀西北小牀上南坐」，《舊唐書》卷一八六「各危坐於小牀」，《御覽》卷三九三引《晉中興書》云陶淡「設小床獨坐不與人共」，皆其證。（宋以後則小牀多指臥具。）唯《宋書》之「五尺牀」，《陳書》、《梁書》之「小牀」，傳主皆尚儉，故常禮或非盡以小牀爲靈牀。如《文選》陸機《弔魏武帝文》云魏武帝《遺令》以「八尺牀」（《御覽》、《類聚》引作「六尺牀」，恐爲形訛，宋趙如燧《野谷詩稿·銅雀臺辭》云「明月空照八尺牀」，亦作「八尺」。）爲靈牀。

參考文獻
--------

王寧玲. 兩晉至唐靈座靈牀漫談[M]. 《文教資料》,2012(34).