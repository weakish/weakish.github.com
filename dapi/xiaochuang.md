# 跋兩晉至唐靈座靈牀漫談

靈牀之大小，《兩晉至唐靈座靈牀漫談》[^0]引《宋書·王微傳》「五尺牀」，言五尺之牀難爲臥具，又引《陳書·姚察傳》、《謝貞傳》以「小牀」作靈牀之文。

案《梁書》卷五二云「朔望祥忌，可權安小牀」，亦以小牀爲靈牀。
唐以前未見稱臥具為小牀者，《北史》卷四八「御牀西北小牀上南坐」，《舊唐書》卷一八六「各危坐於小牀」，《御覽》卷三九三引《晉中興書》云陶淡「設小床獨坐不與人共」，皆稱坐具。
宋以後小牀則多指臥具。
又《文選》陸機《弔魏武帝文》云魏武帝《遺令》[^1]以「八尺牀」[^2]爲靈牀。
則靈床非盡小牀也。
《宋書》之「五尺牀」，《陳書》、《梁書》之「小牀」，與魏武帝《遺令》之「八尺牀」有別者，
或《宋》、《陳》、《梁》書傳主皆尚儉，故靈床較常制為簡。
或孟德自矜創業魏國，高廣靈床，以適歌舞觀聽。

[^0]: 王寧玲. 兩晉至唐靈座靈牀漫談[M]. 《文教資料》,2012(34).
[^1]: 「吾婕妤妓人，皆著銅爵臺。於臺堂上施八尺床，繐帳，朝晡上脯糒之屬。月朝十五，輒向帳作妓。汝等時時登銅爵臺，望吾西陵墓田。」
[^2]: 《類聚》、《御覽》引作「六尺牀」，未知「六」、「八」孰為形訛。宋趙如燧《野谷詩稿·銅雀臺辭》云「明月空照八尺牀」，亦作「八尺」。倘《遺令》原作「六尺」，則與「五尺牀」近。

