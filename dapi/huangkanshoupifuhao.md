# 跋黃侃手批白文十三經

黃侃手批白文十三經. 黃侃批校. 北京:中華書局2006年5月. ISBN 7-101-04909-5

據黃焯《說明》可知，句讀根據舊注，且以一家之說爲主。如《爾雅·釋畜》有一例依郭注斷句，實則應依鄭玄《周禮注》所引斷句，黃侃雖知鄭義爲長，然於句讀則仍從郭。

除斷句外，另有符識四十餘種，涉及分段、空格、乙文、訛字、衍文、脫文、四聲、異文、真書體製與篆文有異之字，等等。各經符識亦有所不同，如：《尚書》僞古文於句旁連加點者，表此類文句確有來歷，非魏晉間人所僞造；《毛詩》於句右旁加綫表興義，於上句左下角與下句左上角用綫連接表上下句於文法需連讀，於句旁加「/」表反問詞，於上下句角加「「」」表此類句爲詩人代所詠之人述之之詞，於字左旁加點表鄭箋與毛傳有異，於上下兩字用弧綫相連表倒裝句或表傳箋補足經意；《周禮》於字或句旁加綫表前人對此提出疑議，於字上加「[]」表衍文；《春秋左傳》於諸字下連續加圈表左氏之詞涉及全書條例，於句旁標直綫表君子曰或仲尼曰，於句末加三角表書法；《春秋公羊傳》、《春秋穀梁傳》於句末字旁加朱綫表疑問語，於句旁加綫表釋《春秋》書法；《論語》句旁連點表重出，字旁加三角表異文。

此書八十年代上海古籍出版社曾影印出版，開本較小，小字批語辨識爲難。今中華書局改以十六開影印，分爲上下冊。
